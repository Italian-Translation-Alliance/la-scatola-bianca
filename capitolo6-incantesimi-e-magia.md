# Capitolo 6: Incantesimi e Magia

Chierici e Maghi sono le uniche classi che possono lanciare incantesimi. Gli incantesimi hanno tre fasi. La prima è la memorizzazione (un personaggio può memorizzare solo un certo numero di incantesimi da portare con sé durante un'avventura — vedi la descrizione della classe del personaggio per vedere quanti e a quale livello). Secondo, la preparazione, che è il processo di pronunciare le parole magiche e compiere i gesti magici. Nella terza, l'incantesimo è lanciato, quindi ha effetto e la magia si compie. Nella normale sequenza di combattimento, l'incantatore o l'incantatrice comincia a preparare all'inizio del round e lancia l'incantesimo quando il suo gruppo avrà l'iniziativa. Nella sequenza di combattimento alternativa, preparare un incantesimo richiede un intero round, ma gli incantesimi sono lanciati all'inizio del round successivo; l'incantatore può effettuare nel frattempo altre azioni durante il round, incluso preparare un incantesimo per il round successivo

## Lista degli Incantesimi del Chierico

### Tabella 27: Incantesimi del Chierico

|               Livello 1               |        Livello 2        |
|:-------------------------------------:|:-----------------------:|
| Curare (Causare) Ferite Leggere       | Benedire (Maledire)     |
| Individuare Caos (Legge)              | Bloccare Persone        |
| Individuazione del Magico             | Trovare Trappole        |
| Luce (Oscurità)                       | Parlare con gli Animali |
| Protezione dal Caos (dalla Legge)     |                         |
| Purificare (Putrefare) Cibo e Bevande |                         |


|         Livello 3         |                  Livello 4                    |
|:-------------------------:|:---------------------------------------------:|
| Curare (Causare) Malattie | Curare (Causare) Ferite Gravi                 |
| Localizzare Oggetto       | Neutralizzare Veleno                          |
| Luce (Oscurità), Continua | Protezione dal Caos (dalla Legge), raggio 10' |
| Rimuovere Maledizione     | Parlare con le Piante                         |
|                           | Trasformare Bastoni in Serpenti               |


|           Livello 5           |             Livello 6             |
|:-----------------------------:|:---------------------------------:|
| Comunione                     | Incantesimi di 6 per il Chierico? |
| Creare Cibo e Bevande         | Solo se gli Dei lo vogliono       |
| Dissolvere il Caos (la Legge) |                                   |
| Piaga di Insetti              |                                   |
| Missione                      |                                   |
| Resurrezione dei Morti        |                                   |

Il nome dell'incantesimo fra parentesi indica la versione caotica dell'incantesimo — le conseguenze per i Chierici legali che impiegano incantesimi caotici sono determinate dall'Arbitro di Gioco. 

## Lista degli Incantesimi del Mago

### Tabella 28: Incantesimi del Mago

|      Livello 1            |         Livello 2        |
|:-------------------------:|:------------------------:|
| Ammaliare Persone         | Forza Fantasma           |
| Bloccare Porte            | Individuare Caos         |
| Individuazione del Magico | Individuare Invisibilità |
| Leggere Linguaggi         | Invisibilità             |
| Leggere Magia             | Leggere il Pensiero      |
| Luce                      | Levitare                 |
| Sonno                     | Localizzare Oggetto      |
| Protezione dal Caos       | Luce, Continua           |
|                           | Ragnatela                |
|                           | Scassinare               |
|                           | Serratura del Mago       |


|              Livello 3              |         Livello 4        |
|:-----------------------------------:|:------------------------:|
| Alterare il Tempo                   | Ammaliare Mostro         |
| Bloccare Persone                    | Confusione               |
| Dardo Elettrico                     | Crescita Vegetale        |
| Dissolvi Magie                      | Mutaforma di Massa       |
| Invisibilità, raggio 10'            | Muro di Fuoco o Ghiaccio |
| Palla di Fuoco                      | Occhio del Mago          |
| Protezione dal Caos, raggio 10'     | Polimorfismo             |
| Protezione dai Proiettili Normali   | Portale Dimensionale     |
| Respirare Sott'Acqua                | Rimuovere Maledizione    |
| Scurovisione                        | Terreno Illusorio        |
| Sfera di Cristallo                  |                          |
| Volare                              |                          |


|        Livello 5          |         Livello 6           |
|:-------------------------:|:---------------------------:|
| Animare Cadavere          | Controllo Atmosferico       |
| Bloccare Mostro           | Disintegrare                |
| Contattare altri Piani    | Incantesimo della Morte     |
| Crescita Animale          | Inseguitore Invisibile      |
| Evocare Elementale        | Missione                    |
| Muro di Pietra o Ferro    | Muovere Acqua               |
| Nube Mortale              | Muovere Terra               |
| Passapareti               | Proiettare Immagine         |
| Regressione Mentale       | Reincarnazione              |
| Telecinesi                | Scudo Anti-Magico           |
| Teletrasporto             | Trasformare Pietra in Carne |
| Trasforma Roccia in Fango |                             |
| Vaso Magico               |                             |


## Descrizione degli Incantesimi
Di seguito sono contenuti tutti gli incantesimi per Chierici e Maghi, in ordine alfabetico. La versione caotica in parentesi è disponibile solo per i Chierici. 

### Alterare il Tempo
*Livello:* M3  
*Raggio d'azione:* 240'  
*Durata:* 30 minuti

L'incantatore deve annunciare quale delle due opzioni sarà lanciata. Entrambe le opzioni hanno 60' di raggio ad area di effetto:
- Come incantesimo di accelerazione, fino a 24 creature possono muoversi e attaccare al doppio della normale velocità. 
- Come incantesimo di rallentamento, fino a 24 creature che falliscono il tiro salvezza si muovono e attaccano a metà della velocità.

### Ammaliare Mostri
*Livello:* M4  
*Raggio d'azione:* 60'  
*Durata:* Finché non viene dissolto  

Questo incantesimo opera nello stello modo di Ammaliare Persone, ma ha effetto su mostri molto più potenti. Fino a 3d6 mostri con meno di 3 DV sono affetti.

### Ammaliare Persone
*Livello:* M1  
*Raggio d'azione:* 60'  
*Durata:* Finché non viene dissolto

Questo incantesimo affligge le creature viventi bipedi di taglia umana o più piccola, come goblin o driadi. Se l'incantesimo ha successo (tiro salvezza consentito), la sfortunata creatura cadrà sotto l'influenza dell'incantatore.

### Animare Cadavere
*Livello:* M5  
*Raggio d'azione:* A discrezione dell'Arbitro  
*Durata:* Permanente

Questo incantesimo anima scheletri o zombie da corpi morti. 1d6 non-morti sono animati (per livello dell'incantatore dall'8° in su). I corpi rimangono animati finché distrutti o l'incantesimo dissolto.

### Benedire (Maledire)
*Livello:* C2  
*Raggio d'azione:* Pg o PNG bersaglio (fuori dal combattimento)  
*Durata:* 1 ora

L'incantatore deve annunciare quale delle due opzioni deve essere lanciata. Chi subisce l'incantesimo non può essere in combattimento nel momento in cui viene lanciato. 
- Come incantesimo di Benedire, al ricevente viene garantito un bonus di +1 a tutti i ti d'attacco e, se il bersaglio non è un personaggio giocante, migliora il morale. 
- Come incantesimo di Maledire, il ricevente è maledetto con una penalità di -1 a tutti gli attacchi, e se il bersaglio non è un personaggio giocante, soffre una diminuzione del morale.

### Bloccare Mostri
*Livello:* M5  
*Raggio d'azione:* 120'  
*Durata:* 1 ora + 10 minuti per livello

L'incantatore può bersagliare 1d4 creature (il tiro salvezza si applica) o può concentrarsi su una singola creatura che dovrà fare il tiro salvezza con una penalità di -2.

### Bloccare Persone
*Livello:* C2, M3  
*Raggio d'azione:* 180' (C)/120' (M)  
*Durata:* 90 minuti (C), 1 ora + 10 minuti per livello (M)

L'incantatore può bersagliare 1d4 persone (il tiro salvezza si applica) o può concentrarsi su una singola creatura che dovrà fare il tiro salvezza con una penalità di -2.

### Bloccare Porte
*Livello:* M1  
*Raggio d'azione:* A discrezione dell'Arbitro  
*Durata:* 2d6 turni

Questo incantesimo chiude una porta o un cancello magicamente per la durata dell'incantesimo (o finché non viene dissolto). Le creature con resistenza magica possono frantumare l'incantesimo senza alcuno sforzo.

### Comunione
*Livello:* C5  
*Raggio d'azione:* Incantatore  
*Durata:* 3 domande

Poteri più alti garantiscono rispetto a tre quesiti che l'incantatore pone. Agli alti poteri non piace essere interrogati costantemente da meri mortali, quindi l'incantesimo dovrebbe essere limitato a un lancio a settimana. L'Arbitro potrebbe concedere all'incantatore di lanciare un incantesimo di Comunione rafforzato da sei domande una volta l'anno.

### Confusione
*Livello:* M4  
*Raggio d'azione:* 60'  
*Durata:* 2 ore

Quest'incantesimo confonde le persone e i mostri, facendoli agire casualmente. Gli effetti della confusione possono mutare ogni 10 minuti; si tirano i dadi per determinare qualunque cambiamento. Tira 2d6 per determinare il comportamento della creatura:

#### Tabella 29: Reazione Confusione

| Tiro |                  Reazione                  |
|:----:|:------------------------------------------:|
| 2-5  | Attaccano l'incantatore e i suoi alleati. |
| 6-8  | Rimangono fermi e sconcertati              |
| 9-12 | Si attaccano l'uno con l'altro             |

L'incantesimo affligge 2d6 creature, più un numero addizionale di creature per ogni livello dell'incantatore sopra all'8°. Le creature con 3 DV o meno sono automaticamente colpite dall'incantesimo, e ha effetto immediatamente. Le creature con 4 DV o più resistono all'effetto della confusione finché non raggiunge il suo massimo potenziale, cioè un numero di minuti pari a 1d4. Queste creature devono fare un tiro salvezza quando l'effetto raggiunge il massimo potenziale e a ogni 10 minuti successivi oppure diventano confusi per il resto della durata dell'incantesimo. 

### Contattare altri Piani
*Livello:* M5  
*Raggio d'azione:* 240'  
*Durata:* Vedi tabella

L'incantatore crea un contatto mentale con i piani, le forze, i poteri e le geometrie dell'aldilà, affinché riceva risposte positive e negative alle domande che lo interessano. L'effetto dell'incantesimo dipende da quanto profondamente l'incantatore desidera inoltrarsi nel piano di esistenza. Tirare 1d20 nella tabella sotto. 

#### Tabella 30: Contattare altri Piani

| Piano (1)| Follia (2) | Giusto | Sbagliato (3)  |
|:---------:|:----------:|:------:|:-------------:|
|     1     |     1-2    |  3-11  |     12-120    |
|     2     |     1-4    |  4-13  |     14-20     |
|     3     |     1-6    |  7-16  |     16-20     |
|     4     |     1-8    |  9-17  |     18-20     |
|     5     |    1-10    |  11-18 |     19-20     |
|     6     |    1-12    |  13-19 |       20      |

* I Piani sono la "profondità' a cui l'incantatore decide di cercare la verità; numero di domande Sì/No a cui ci sarà risposta. 
† La Follia temporanea dura per un numero di settimane pari alla profondità del piano dove la sanità mentale dell'incantatore e ceduta.
‡ Questo rappresenta la possibilità di sbagliarsi o fraintendere la risposta. 

### Controllo Atmosferico
*Livello:* M6  
*Raggio d'azione:* A discrezione dell'Arbitro  
*Durata:* A discrezione dell'Arbitro

L'incantatore evoca o ferma la pioggia, i tornado, crea basse o alte temperature, schiarisce il cielo dalle nuvole o fa apparire delle nuvole.

### Curare (Causare) Malattie
*Livello:* C3  
*Raggio d'azione:* Tocco  
*Durata:* Istantaneo 

- Come incantesimo di Curare Malattie, il ricevente è curato da qualunque malattia — incluse quelle inflitte con la magia.
- Come incantesimo di Causare Malattie, il ricevente è afflitto da un a malattia che l'Arbitro di gioco deve determinare.

### Curare (Causare) Ferite Leggere
*Livello:* C1  
*Raggio d'azione:* Tocco  
*Durata:* Istantaneo

- Come Cura Ferite Leggere, l'incantatore cura 1d6+1 PF.
- Come Causare Ferite Leggere, l'incantatore causa 1d6+1 PF.

### Curare (Causare) Ferite Gravi
*Livello:* C4  
*Raggio d'azione:* Tocco  
*Durata:* 2 ore

- Come Curare Ferite Gravi, l'incantatore cura 3d6+1 PF.
- Come Causare Ferite Gravi, l'incantatore infligge 3d6+1 PF.

### Creare Cibo o Acqua
*Livello:* C5  
*Raggio d'azione:* Ravvicinato  
*Durata:* Istantaneo

Questo incantesimo crea una fornitura di cibo semplice e acqua potabile per 24 umani (o cavalli, che bevono la stessa quantità d'acqua di un essere umano ai fini del gioco).

### Crescita Animale
*Livello:* M5  
*Raggio d'azione:* 120'  
*Durata:* 30 minuti

L'incantesimo porta 1d6 creature di taglia normale a crescere immediatamente a taglia gigante. Le creature affette possono attaccare secondo la versione gigante del normale animale. 
### Crescita Vegetale
*Livello:* M4  
*Raggio d'azione:* 120'  
*Durata:* Permanente finché non viene dissolto

L'incantesimo può influenzare fino a 90 piedi quadrati di terreno; il manto erboso dell'area cresce improvvisamente in una foresta impenetrabile di spine e liane. L'incantatore può decidere la forma dell'area da incantare. Una versione alternativa (a discrezione dell'Arbitro di gioco) può permettere all'incantesimo di interessare un'area di 300 piedi per 300, per un totale di 90.000 piedi quadrati. 

### Dardo Elettrico
*Livello:* M3  
*Raggio d'azione:* 90'  
*Durata:* Istantaneo

Un dardo di quasi 10' di larghezza si estende per 60' dalle dita dell'incantatore. Chiunque nel suo cammino soffre di 1d6 punti di danno per livello dell'incantatore, anche se un successo su di un tiro salvezza dimezza il danno. Il dardo si estende sempre per 60', anche se questo significa che può rimbalzare all'indietro su qualcosa che blocca il suo cammino.

### Disintegrare 
*Livello:* M6  
*Raggio d'azione:* 60'  
*Durata:* Permanente

L'incantesimo definisce un bersaglio specifico come una porta, un popolano, o una statua e lo disintegra in polvere. I materiali magici non sono disintegrabili, e alle creature viventi (come i già menzionati popolani) è concesso un tiro salvezza. L'incantesimo Disintegrate non può essere dissolto.

### Dissolvere il Caos (la Legge)
*Livello:* C5  
*Raggio d'azione:* 30'  
*Durata:* 10 minuti

- Come incantesimo di Dissolvere il Caos, l'incantesimo è simile all'incantesimo arcano Dissolvere Magia, ma funziona contro oggetti, incantesimi, o agenti del Caos.Ciononostante, a differenza di Dissolvere Magia, questo incantesimo funziona anche contro inviati caotici, possibilmente includendo sogni o bestie cacciatrici sovrannaturali.
- Come incantesimo di dissolvere la Legge, esso funziona esattamente come Dissolvere il Caso, eccezion fatta che dissolve Legge.

### Dissolvi Magie
*Livello:* M3  
*Raggio d'azione:* 120'  
*Durata:* 10 minuti

Dissolvi Magie può essere usato per dissolvere completamente gran parte di incantesimi e incanti.

Come esempio di come un Arbitro possa gestire questo incantesimo, la probabilità di dissolvere la magia può essere una percentuale basata sul rapporto del livello dell'incantatore che prova a dissolvere e del livello (o DV del mostro) che ha scagliato l'incantesimo

Così, un Mago di 6° livello che tentasse di dissolvere un ammaliamento di un Mago di 12° livello avrebbe il 50% di possibilità di riuscita (6/12=1/2). Se il Mago di 12° livello tentasse di dissolvere l'incantesimo del Mago di 6° livello, la probabilità dell'incantatore di dissolvere sarebbe il 200% (12/6=2).

### Evocare Elementale
*Livello:* M5  
*Raggio d'azione:* 120'  
*Durata:* Finché viene dissolto

L'incantatore evoca un elementale di 16 DV (di qualunque tipo) dal piano elementale di esistenza, e lo vincola ai suoi comandi. Ogni tipo di elementale può essere evocato solo una volta al giorno. L'elementale obbedisce all'incantatore finché l'incantatore si concentra su di esso; quando l'incantatore cessa di concentrarsi, anche per un solo istante, l'elementale si libera e attacca.

### Forza Fantasma
*Livello:* M2  
*Raggio d'azione:* 240'  
*Durata:* Finché non viene negata o dissolta

Questo incantesimo crea un'illusione realistica di fronte a chi lo osserva. L'illusione scompare quando viene toccata, ma se l'osservatore crede che l'illusione sia vera potrà ricevere danno da essa.

### Incantesimo di Morte
*Livello:* M6  
*Raggio d'azione:* 240'  
*Durata:* Permanente

Entro un raggio di 60', muoiono fino a 2d8 creature con meno di 7 DV.

### Individuare Caos (Legge)
*Livello:* C1, M2  
*Raggio d'azione:* 120' (C), 60' (M)  
*Durata:* 1 ora (C), 20 minuti (M)

- Come Individuare Caos, l'incantatore individua creature del Caos, o coloro che hanno incanti, pensieri, o auree caotici entro il raggio dell'incantesimo. Il Veleno non è intrinsecamente cattivo o caotico e non può essere individuato da questo incantesimo.
- Come Individuare Legge, l'incantesimo funziona esattamente come Individuare Caos eccenzion fatta che individua la Legge.

### Individuare Invisibilità 
*Livello:* M2  
*Raggio d'azione:* 10' per livello incantatore  
*Durata:* 1 ora

L'incantatore può percepire creature e oggetti invisibili.

### Individuazione del Magico
*Livello:* C1, M1  
*Raggio d'azione:* 60'  
*Durata:* 20 minuti

L'incantatore può percepire in luoghi, persone o cose la presenza di un incantesimo magico o di un incanto. Oggetti magici o incanti nascosti possono essere scoperti con questo incantesimo.

### Inseguitore Invisibile
*Livello:* M6  
*Raggio d'azione:* Vicino all'incantatore  
*Durata:* Finché la missione non viene completata.

Questo incantesimo evoca uno Inseguitore Invisibile con 8 DV. L'inseguitore compirà un solo compito come comandato dall'incantatore, indipendentemente da quanto sia lungo il compito o quanto debba viaggiare. L'inseguitore non può essere bandito per alcun motivo da Dissolvi Magie; deve essere ucciso per fermare la sua missione.

L'incantatore può percepire creature e oggetti invisibili.

### Invisibilità 
*Livello:* M2  
*Raggio d'azione:* 240'  
*Durata:* Finché non viene dissolta o avviene un attacco.

Il bersaglio dell'incantesimo, che sia un oggetto o una persona, diventa invisibile sia per la visione normale che per la scurovisione. Se l'Arbitro sta usando le regole dell'invisibilità non modificate, la creatura non può essere attaccata a meno che la posizione approssimativa non sia conosciuta, tutti gli attacchi subiscono -4 al tiro.

### Invisibilità, raggio 10'.
*Livello:* M3  
*Raggio d'azione:* 240'  
*Durata:* Finché non viene dissolta o avviene un attacco.

Identico all'incantesimo Invisibilità, il quale rende la creatura o l'oggetto bersaglio invisibile alla normale visione o scurovisione, eccezione fatta che lancia una sfera di invisibilità (con un raggio di 10') intorno al ricevente, che si muove assieme al bersaglio.

### Leggere il Pensiero
*Livello:* M2  
*Raggio d'azione:* 60'  
*Durata:* 2 ore

L'incantatore può individuare i pensieri degli altri esseri. L'incantesimo non può penetrare più di 2' di pietra ed è bloccato anche dal più sottile strato di piombo.

### Leggere Linguaggi
*Livello:* M1  
*Raggio d'azione:* Distanza per leggere  
*Durata:* 1 o 2 letture

Questo incantesimo permette all'incantatore di leggere indicazioni, istruzioni e notazioni simili che sono scritte in lingue non familiari o anche sconosciute. È utile specialmente per le mappe del tesoro.


### Leggere Magia
*Livello:* M1  
*Raggio d'azione:* Solo Incantatore  
*Durata:* 2 pergamene o altri scritti

Questo incantesimo permette all'incantatore di leggere le scritte magiche su oggetti e pergamene. Scritture magiche non possono essere lette senza l'ausilio di questo incantesimo.

### Levitare 
*Livello:* M2  
*Raggio d'azione:* 20'  
*Durata:* 10 minuti per livello

Questo incantesimo schiude e apre tutte le porte, cancelli e portali entro il suo raggio, includendo anche quelli bloccati o tenuti chiusi dalla normale magia.

Levitare permette un movimento verso l'alto o verso il basso alla velocità di 6' per minuto (60' a turno) e l'incantatore non può levitare più di 20' per livello dal livello di partenza dove l'incantesimo è stato lanciato (tale raggio viene applicato sia al movimento in aria sia al movimento di discesa verso un baratro o una fossa).

### Localizzare Oggetto
*Livello:* C3, M2  
*Raggio d'azione:* 90' (C), 60' + 10' per livello  
*Durata:* Istantaneo

Questo incantesimo indica all'incantatore la direzione corretta (in linea d'aria) verso un oggetto che l'incantatore specifica con una descrizione. L'oggetto non può essere qualcosa che l'incantatore non ha mai visto, anche se l'incantesimo può individuare un oggetto in una classe generale di oggetto noti all'incantatore: scale, oro, ecc.

### Luce (Oscurità)
*Livello:* C1, M1  
*Raggio d'azione:* 120'  
*Durata:* 2 ore (C), 1 ora + 10 minuti per livello

- Come incantesimo di Luce, l'incantatore bersaglia una persona o un oggetto il quale comincia a produrre luce brillante quanto una torcia con un raggio di 20'.
- Come incantesimo di Oscurità, l'incantatore causa un'oscurità come la notte entro l'area di un raggio di 20'.

### Luce (Oscurità), Continua
*Livello:* C3, M2  
*Raggio d'azione:* 120'  
*Durata:* Permanente finché non viene dissolto

- Come incantesimo di Luce, l'incantatore bersaglia una persona o un oggetto il quale comincia a produrre luce brillante quanto una torcia con un raggio di 20'.
- Come incantesimo di Oscurità, l'incantatore causa un'oscurità come la notte entro l'area di un raggio di 20'.

### Missione
*Livello:* C5, M6  
*Raggio d'azione:* 30'  
*Durata:* Finché completo

Se la vittima fallisce il tiro salvezza, l'incantatore può affidargli un compito. Se il Mago lancia questo incantesimo la vittima morirà se ignorerà totalmente la missione. Se un Chierico lancia questo incantesimo il fallimento della creatura nell'obbedire risulterà in una maledizione che l'Arbitro dovrà determinare. 

### Muovere Acqua
*Livello:* M6  
*Raggio d'azione:* 240'  
*Durata:* Vedere sotto 

L'incantatore può annunciare quale delle due opzioni lancerà:
- L'incantesimo abbassa la profondità e il livello d'acqua di laghi, fiumi, pozzi e altri corpi d'acqua di metà (1/2) del loro normale livello. Usato in tal modo, l'incantesimo dura per 10 turni.
- Alternativamente, questo incantesimo crea un passaggio attraverso l'acqua, ma solo a una profondità di 10'. Usato in tal modo, l'incantesimo dura per 6 turni.

### Muovere Terra
*Livello:* M6  
*Raggio d'azione:* 240'  
*Durata:* Permanente

Questo incantesimo può essere usato solo al di sopra del terreno. Permette all'incantatore di muovere le colline e alzare la terra o la pietra alla velocità di 6' al minuto per un'ora.

### Muro di Fuoco o Ghiaccio
*Livello:* M4  
*Raggio d'azione:* 120'  
*Durata:* Concentrazione

L'incantatore deve annunciare quale delle due opzioni viene lanciata:
- Come incantesimo di Muro di Fuoco, l'incantatore evoca un muro di fuoco che si agita e brucia fintanto che l'incantatore si concentra. Le creature con 3 dadi vita o meno non possono oltrepassarla, e nessuna creatura può vedere cosa ci sia dall'altro lato. Passare attraverso le fiamme infligge 1d6 punti ferita di danno (nessun tiro salvezza) e le creature non-morte subiscono il doppio del danno.
-Come incantesimo di Muro di Ghiaccio, l'incantatore evoca un muro di ghiaccio spesso fino a 6'. L'incantatore può scegliere di creare un muro lungo 60' e alto 20', o un muro circolare di 15' di raggio alto anche 20'. Le creature con 3 dadi vita o meno non possono sfondare il muro, ma creature con 4 o più dadi vita possono buttarlo giù, prendendo 1d6 danni nel mentre. Le creature con un metabolismo basato sul fuoco prendono 2d6 danni invece che un normale 1d6. Gli incantesimi di fuoco e gli effetti magici sono negati in prossimità del muro. 

### Muro di Pietra o Ferro
*Livello:* M5  
*Raggio d'azione:* 60'  
*Durata:* Permanente (pietra) o 2 ore (ferro)

L'incantatore deve annunciare quale delle due opzioni verrà lanciata:
- Come incantesimo di Muro di Pietra, l'incantatore evoca un muro di pietra spesso 2', con una superficie di area 1000 piedi quadrati. 
- Come incantesimo di Muro di Ferro, l'incantatore evoca un muro di ferro dal nulla. Il muro è spesso 3', con una superficie di 150'.

### Mutaforma di Massa
*Livello:* M4  
*Raggio d'azione:* 240'  
*Durata:* Finché negato o dissolto

Un centinaio o meno di creature delle dimensioni di un essere umano mutano per apparire come alberi innocenti. L'illusione è così perfetta che le creature che si muovono attraverso la "foresta" non percepiranno l'inganno.

### Neutralizzare Veleno
*Livello:* C4  
*Raggio d'azione:* A discrezione dell'Arbitro  
*Durata:* 10 minuti

Questo incantesimo contrattacca il veleno, ma non riporta i morti in vita. 

### Nube Mortale
*Livello:* M5  
*Raggio d'azione:* Ravvicinata  
*Durata:* 1 ora

Vapori fetidi e velenosi bollono dall'aria sottile, formando una nube del raggio di 15'. La nube si allontana dall'incantatore alla velocità di 6' al minuto a meno che la direzione o la velocità non siano influenzate dai venti. Difficilmente delle ventate forti possono distruggerla o dissiparla. Carica di veleno, l'orrida nebbia è più pesante dell'aria, e dunque precipita in qualunque buco o scala nel suo cammino. Questo incantesimo può affliggere solo creature con 5 DV o meno.

### Occhio del Mago
*Livello:* M4  
*Raggio d'azione:* 240'  
*Durata:* 1 ora

L'incantatore evoca un "occhio" magico invisibile che si può muovere fino a 240' dal proprio creatore. Esso fluttua diretto dall'incantatore, alla velocità di 120' per turno.

### Palla di Fuoco
*Livello:* M3  
*Raggio d'azione:* 240'  
*Durata:* Istantaneo

Un proiettile parte dalle dita dell'incantatore per esplodere presso il bersaglio in un lampo di fuoco simile a una fornace. Ha un raggio di 20' e il danno e 1d6 per livello dell'incantatore. L'esplosione occuperà tutto il volume disponibile. Un successo sul tiro salvezza significa che il bersaglio riceverà solo metà dei danni.

### Parlare con gli Animali
*Livello:* C2  
*Raggio d'azione:* 30'  
*Durata:* 1 ora
L'incantatore può parlare con gli animali entro il raggio d'azione. C'è la possibilità che gli animali lo assistano e che non attacchino né lui né i suoi alleati (a meno che non dica qualcosa di particolarmente offensivo). 

### Parlare con le Piante
*Livello:* C4  
*Raggio d'azione:* 30'  
*Durata:* 1 ora
L'incantatore può parlare alle piante e comprendere le loro risposte. Le piante obbediranno ai suoi comandi nei limiti del possibile (per esempio, girarsi o piegarsi di lato per facilitare il passaggio).

### Passapareti
*Livello:* M5  
*Raggio d'azione:* 30'  
*Durata:* 30 minuti

Questo incantesimo crea un buco attraverso la roccia solida. Il foro o tunnel raggiunge fino a 10' di profondità ed e largo abbastanza per permette il passaggio di un umano di taglia media.

### Piaga di Insetti
*Livello:* C5  
*Raggio d'azione:* 480'  
*Durata:* 1 giorno

Questo incantesimo funziona solo negli spazi aperti all'esterno. Uno sciame di insetti si riunisce e va laddove l'incantatore desidera. La nube è larga approssimativamente 400 piedi quadrati (20x20 piedi e alto lo stesso). Qualunque creatura con meno di 2 DV esposta alla nube di insetti fuggirà terrorizzata (niente tiro salvezza). 

### Polimorfismo
*Livello:* M4  
*Raggio d'azione:* Vedi sotto  
*Durata:* Vedi sotto

L'incantatore deve annunciare quale delle due opzioni sarà lanciata:
- L'incantatore assume la forma di un qualunque oggetto o creatura, ottenendo gli attributi della nuova forma (l'uso delle ali, per esempio), ma non i suoi punti ferita o abilità combattive. L'Arbitro potrebbe permettere come beneficio la Classe Armatura della nuova forma, se questa ha una pelle pesantemente corazzata. Buona parte degli effetti dell'incantesimo è lasciata a discrezione dell'Arbitro. Questa forma dell'incantesimo dura almeno un'ora più una addizionale per ogni livello dell'incantatore
- Alternativamente, questo incantesimo permette all'incantatore di trasformare un altro essere in un tipo differente di creatura (come un drago, una lumaca da giardino, e certamente, un rospo o una salamandra). La creatura trasformata guadagna tutte le abilita della forma, ma mantiene la sua coscienza e i suoi punti ferita. Usato in tal modo, il raggio dell'incantesimo è di 60'. Questa versione dell'incantesimo dura finché non viene dissolta.

### Portale Dimensionale 
*Livello:* M4  
*Raggio d'azione:* 10' lancio, 360' distanza massima  
*Durata:* Istantaneo

Portale Dimensionale è una forma minore dell'incantesimo Teletrasporto che può essere gestita da maghi meno potenti. L'incantatore può teletrasportare se stesso, un oggetto o un'altra persona con precisione perfetto alla posizione prescelta, ammesso che sia nel raggio dell'incantesimo.

### Proiettare Immagine
*Livello:* M6  
*Raggio d'azione:* 240'  
*Durata:* 1 ora
L'incantatore proietta l'immagine della sua persona fino a un massimo di 240'. Non solo l'immagine proiettata mima i rumori dell'incantatore e i gesti, ma ogni incantesimo lanciato sembrerà provenire dall'immagine. 

### Protezione dal Caos (dalla Legge)
*Livello:* C1 , M1  
*Raggio d'azione:* Solo incantatore  
*Durata:* 2 ore (C), 1 ora (M)

- Come incantesimo di Protezione dal Caos, l'incantatore crea un campo magico di protezione intorno a sé stesso per bloccare tutti i mostri caotici, i quali soffrono una penalità a colpire contro l'incantatore; l'incantatore guadagna un +1 su tutti i tiri salvezza contro questi attacchi.
- Come Incantesimo di Protezione dalla Legge, fa la stessa cosa eccezion fatta che le creature legali soffrono la penalità di -1. 

### Protezione dal Caos (dalla Legge), raggio 10'
*Livello:* C4, M3  
*Raggio d'azione:* 10' di raggio intorno all'incantatore  
*Durata:* 2 ore

- Come incantesimo di Protezione dal Caos, 10' di raggio, ha lo stesso effetto di Protezione dal Caos — eccezion fatta che il suo effetto copre un'area piuttosto che un individuo.
- Come incantesimo di Protezione dalla Legge, 10' di raggio, ha lo stesso effetto di Protezione dalla Legge — eccezion fatta che il suo effetto copre un'area piuttosto che un individuo.

### Protezione dai Proiettili Normali 
*Livello:* M3  
*Raggio d'azione:* 30'  
*Durata:* 2 ore

Il ricevente diventa invulnerabile a proiettili non-magici di piccole dimensioni. Solo i proiettili scagliati da umani ordinari e/o armi sono interessati.

### Purificare (Putrefare) Cibo e Bevande
*Livello:* C1  
*Raggio d'azione:* Contatto/Tocco  
*Durata:* Istantaneo

- Come incantesimo di Purificare Cibo e Bevande, l'incantatore purifica da putrefazione e veleno cibo e acqua sufficienti per una dozzina di persone rendendolo puro.
- Come incantesimo di Putrefare Cibo e Bevande, l'incantatore rende putrido e velenoso cibo e acqua sufficienti per una dozzina di persone.

### Ragnatela
*Livello:* M2  
*Raggio d'azione:* 30'  
*Durata:* 8 ore
Ragnatele appiccicose e fibrose riempiono un'area fino a 3 x 3 x 20'. è estremamente difficile attraversa la massa di fili — necessita un turno se una torcia e una spada (o una spada fiammeggiante) sono impiegate, e le creature più larghe di un cavallo possono sfondare attraverso in 2 turni. Gli umani impiegano più tempo per attraversalo — probabilmente dai 3 ai 4 o più turni a discrezione dell'Arbitro.

### Regressione Mentale
*Livello:* M5  
*Raggio d'azione:* 240'  
*Durata:* Permanente finché non viene dissolto.

Regressione Mentale è un incantesimo che affligge solo i Maghi. Il tiro salvezza contro l'incantesimo è fatto con una penalità di -4, e se il tiro salvezza fallisce, il Mago risulta regredito mentalmente finché la magia non viene dissolta.

### Reincarnazione
*Livello:* M6  
*Raggio d'azione:* Tocco  
*Durata:* Istantaneo

Questo incantesimo riporta l'anima di un personaggio morto dall'aldilà, ma l'anima riappare in un nuovo corpo completo dello stesso allineamento del deceduto. 

### Respirare Sott'Acqua
*Livello:* M3  
*Raggio d'azione:* 30'  
*Durata:* 2 ore

Questo incantesimo conferisce l'abilità di respirare sott'acqua finché la durata dell'incantesimo non si esaurisce.

### Resurrezione dei Morti 
*Livello:* C5  
*Raggio d'azione:* Linea di tiro  
*Durata:* Vedi sotto

Resurrezione dei Morti permette al Chierico di far risorgere un corpo dalla morte, ammesso che non sia morto da molto tempo. Il tempo massimo e 4 giorni, ma per ogni livello dell'incantatore superiore all'8°, il limite viene esteso di 4 giorni. I personaggi con una Costituzione bassa potrebbero non sopravvivere al rito; anche per coloro di costituzione robusta, un periodo di due settimane è richiesto prima che possa riprendersi. Questo incantesimo può funzionare solo su specie che possono essere usate dai personaggi giocanti (cioè "umanoidi"). 

### Rimuovere Maledizione
*Livello:* C3, M4  
*Raggio d'azione:* Ravvicinato/Tocco  
*Durata:* Istantaneo

Questo incantesimo rimuove una maledizione da una persona o un oggetto.

### Scassinare
*Livello:* M2  
*Raggio d'azione:* 60'  
*Durata:* Istantaneo

Questo incantesimo schiude e apre tutte le porte, cancelli e portali entro il suo raggio, includendo anche quelli bloccati o tenuti chiusi dalla normale magia.

### Scudo Anti-Magico
*Livello:* M6  
*Raggio d'azione:* Incantatore  
*Durata:* 2 ore

Un bolla invisibile di forza circonda l'incantatore, impenetrabile alla magia. Incantesimi o altri effetti magici non possono passare dentro o fuori dallo scudo.

### Scurovisione
*Livello:* M3  
*Raggio d'azione:* Tocco  
*Durata:* 1 giorno

Il ricevente dell'incantesimo può vedere nell'oscurità più totale. Il ricevente dovrebbe tirare sulla tabella per determinare il raggio di visione.


#### Tabella 31: Raggio della Scurovisione
| Tirare 1d6 | Raggio di Visione (piedi) |
|:----------:|:-------------------------:|
|     1-2    |             12            |
|     3-4    |             15            |
|     5-6    |             18            |

### Serratura del Mago
*Livello:* M2  
*Raggio d'azione:* Ravvicinato  
*Durata:* Permanente finché non viene dissolto

Come l'incantesimo Blocca Porte, ma è permanente finché non viene dissolto. Le creature con resistenza magica possono frantumare l'incantesimo. Qualunque Mago di tre livelli o più rispetto all'incantatore può aprire la porta, come anche un incantesimo di Scassinare (anche se l'incantesimo non viene distrutto permanentemente in questi casi).  

### Sfera di Cristallo
*Livello:* M3  
*Raggio d'azione:* 60'  
*Durata:* 2 ore

L'incantatore deve annunciare quale delle due opzioni verrà lanciata. Uno strato di almeno 2' di piedra solida o uno strato sottile di piombo bloccano entrambe le opzioni. 
- Come incantesimo di Chiarudienza, l'incantatore può udire attraverso ostacoli solidi.
- Come incantesimo di Chiaroveggenza, l'incantatore può vedere attraverso ostacoli soldi. 

### Sonno
*Livello:* M1  
*Raggio d'azione:* 240'  
*Durata:* A discrezione dell'Arbitro  

Questo incantesimo getta le creature in un sonno profondo (nessun tiro salvezza è concesso). Può influenzare un numero di creature in base dal loro dado vita.

#### Tabella 32: Affetti da Sonno

|    DV della Vittima   | Numero di DV Influenzati |
|:---------------------:|:------------------------:|
| Da meno di 1 DV a 1+1 |          3d6             |
|        2 a 2+1        |          2d6             |
|        3 a 3+1        |          1d6             |
|        4 a 4+1        |           1              |


### Terreno Illusorio
*Livello:* M4  
*Raggio d'azione:* 240'  
*Durata:* Finché non viene toccato da un nemico o dissolto

Questo incantesimo cambia l'aspetto di un terreno nelle sembianze di ciò che l'incantatore desidera. Una collina può essere fatta sparire, o potrebbe essere rimpiazzata con una foresta illusoria, per esempio.

### Telecinesi
*Livello:* M5  
*Raggio d'azione:* 30'  
*Durata:* 1 ora

L'incantatore può muovere oggetti usando solamente il potere della mente. La quantità di peso che può alzare e muovere è 9 Kg per livello. 

### Teletrasporto
*Livello:* M5  
*Raggio d'azione:* Tocco  
*Durata:* Istantaneo

L'incantesimo trasporta l'incantatore o un'altra persona alla destinazione che l'incantatore conosce (o perlomeno che conosce tramite un dipinto o una mappa). Il successo dipende da quanto bene l'incantatore conosce la posizione bersaglio:
- Se l'incantatore ha solo esperienza indiretta della posizione (conosciuta attraverso un'immagine o una mappa) c'è il 25% di probabilità di successo — e il fallimento rappresenta la morte.
- Se l'incantatore ha visto ma non studiato la destinazione c'è il 20% di possibilità di fallimento. Metà dei fallimenti porterà il viaggiatore 1d10x10' sotto la posizione voluta, possibilmente risultando nella morte arrivando dentro una sostanza solida.L'altra metà dei fallimenti porterà il viaggiatore 1d10x10' sopra la posizione voluta, la quale risulterà possibilmente in una caduta mortale. 
- Se l'incantatore e familiare con la posizione o l'ha studiata attentamente, c'è un 5% di possibilità, con 1 su 6 fallimenti che arrivano sotto e 1 su 6 fallimenti che arrivano sopra la posizione bersaglio. In entrambi i casi, l'arrivo e 1d4x10' troppo alto o troppo basso. 

### Trasformare Pietra in Carne
*Livello:* M6  
*Raggio d'azione:* 120'  
*Durata:* Permanente finché non viene invertito

Questo incantesimo trasforma la carne in pietra o pietra in carne, come desiderato dall'incantatore. Un tiro salvezza è concesso per evitare di essere tramutato in roccia, ma se l'incantesimo riesce la vittima viene trasformata in una statua. 

### Trasforma Roccia in Fango
*Livello:* M5  
*Raggio d'azione:* 120'  
*Durata:* 3d6 giorni, o incantesimo invertito

L'incantesimo trasforma la roccia (e qualunque altra forma di terreno) in fango, o fango in roccia. Un'area di circa 300x300 piedi diventa una melma profonda, riducendo il movimento al 10% del normale. 

### Trasformare Bastoni in Serpenti
*Livello:* C4  
*Raggio d'azione:* 30'  
*Durata:* 1 ora

L'incantatore può tramutare fino a 2d8 bastoni ordinari in serpenti, ognuno ha la possibilità del 50% di essere velenoso. I serpenti seguono i suoi comandi, ma tornano a essere bastoni alla fine dell'incantesimo o quando vengono uccisi. 

### Trovare Trappole
*Livello:* C2  
*Raggio d'azione:* 30'  
*Durata:* 20 minuti

Trovare Trappole permette all'incantatore di percepire trappole sia magiche sia non-magiche entro 30'.

### Vaso Magico
*Livello:* M5  
*Raggio d'azione:* Vedere sotto  
*Durata:* Vedere sotto

L'incantesimo sposta l'essenza vitale dell'incantatore, la sua intelligenza e la sua anima in un oggetto (virtualmente può essere di qualunque tipo). Il "vaso" deve essere entro 30' dal corpo dell'incantatore affinché l'incantesimo abbia successo.

Una volta all'interno del vaso magico, l'incantatore può possedere i corpi di altre creature e persone, ammesso che siano entro 120' dal vaso e falliscano un tiro salvezza. L'incantatore può ritornare la sua anima al vaso magico in ogni momento, e se il corpo che controlla viene ucciso, la sua essenza vitale torna immediatamente al vaso. Se il corpo dell'incantatore viene ucciso mentre la sua anima e nel vaso magico, l'anima non ha più una casa al di là del vaso magico (anche se il mago senza corpo può ancora possedere corpi come prima). Se il vaso magico stesso viene distrutto mentre l'anima del mago e all'interno, l'anima e persa. Il mago può tornare dal vaso magico al proprio corpo in qualunque momento, ponendo fine così all'incantesimo.

### Volare
*Livello:* M3  
*Raggio d'azione:* Tocco  
*Durata:* 1d6 turni + 1 turno/livello

Questo incantesimo conferisce il potere di volare, con una velocità di movimento di 120' per round. L'Arbitro tira per la durata dell'incantesimo in segreto e non svela tale informazione al giocatore.